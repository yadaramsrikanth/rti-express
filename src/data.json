[
{"id":1,
 "image":"https://res.cloudinary.com/dqdx0yz2t/image/upload/v1753168671/IMG-20250722-WA0015_hw8n1g.jpg",
 "description":"నా గుండె కొట్టుకునేది మీ కోసమే: హరిహర వీరమల్లు ప్రీ రిలీజ్ ఈవెంట్ లో పవన్ కల్యాణ్ హైదరాబాదులో హరిహర వీరమల్లు ప్రీ రిలీజ్ ఈవెంట్ ఎమోషనల్ స్పీచ్ ఇచ్చిన పవన్ కల్యాణ్ తెలంగాణ సీఎం రేవంత్ రెడ్డి థ్యాంక్స్ చెప్పిన పవన్ పవర్ స్టార్ పవన్ కల్యాణ్ నటించిన పాన్-ఇండియా చిత్రం ‘హరి హర వీరమల్లు’ ప్రీ రిలీజ్ ఈవెంట్ హైదరాబాద్‌లోని శిల్పకళా వేదికలో సోమవారం ఘనంగా జరిగింది. ఈ కార్యక్రమంలో పవన్ కల్యాణ్ తన సినీ ప్రస్థానం, చిత్రం గురించి హృదయస్పర్శిగా మాట్లాడారు. ఈ చిత్రం జులై 24న విడుదల కానుంది. పవన్ కల్యాణ్ తన ప్రసంగంలో, ఈ ప్రీ రిలీజ్ ఈవెంట్ కు అనుమతి ఇచ్చిన తెలంగాణ సీఎం రేవంత్ రెడ్డికి కృతజ్ఞతలు తెలుపుకుంటున్నానని అన్నారు. పోలీసులకు కూడా ధన్యవాదాలు తెలుపుతున్నానని వెల్లడించారు.సినిమా రంగం నాకు అన్నీ ఇచ్చింది. సమాజంలో ఎన్ని తేడాలు ఉన్నా, సినిమా అందరినీ ఒక్కటి చేస్తుంది. ఈ చిత్రం కోసం చాలా సవాళ్లను ఎదుర్కొన్నాం. రెండు కోవిడ్ వేవ్‌లు, ఆర్థిక సమస్యలు, సృజనాత్మక ఒడిదొడుకులు వచ్చాయి. నా రాజకీయ బాధ్యతల కారణంగా కొంత సమయం ఇవ్వలేకపోయాను. అయినా, నిర్మాత ఏ.ఎం. రత్నం గారి నమ్మకం, ఆయన నిబద్ధత నన్ను ఈ ప్రాజెక్ట్‌లో ఉంచాయి” అని చెప్పారు ఈ చిత్రం గురించి మాట్లాడుతూ, “17వ శతాబ్దంలో మొగల్ సామ్రాజ్య నేపథ్యంలో ఈ చిత్రం ఒక కల్పిత యోధుడి కథ. నేను చేసిన ఒక 20 నిమిషాల యాక్షన్ సన్నివేశం కథను మలుపు తిప్పేలా ఉంటుంది. దీనికి ఎం.ఎం. కీరవాణి గారు 10 రోజులు సంగీతం సమకూర్చారు” అని పవన్ వెల్లడించారు.నిర్మాత ఏ.ఎం. రత్నంపై ప్రశంసలు కురిపిస్తూ, రత్నం గారు తెలుగు సినిమా నాణ్యతను జాతీయ స్థాయికి తీసుకెళ్లారు. ఈ చిత్రం కోసం ఆయన చూపిన చిత్తశుద్ధి నన్ను కట్టిపడేసింది. అందుకే ఈ ప్రెస్ మీట్‌కు వచ్చాను అని పవన్ తెలిపారు.నేను రాజకీయాల్లోకి వచ్చిన తర్వాత ఓ మంచి మిత్రుడు లభించాడు... ఆయనే కర్ణాటక మంత్రి ఈశ్వర్ ఖండ్రే. గతంలో పరిస్థితులు ఎలా ఉన్నాయో అందరికీ తెలుసు. భీమ్లానాయక్ సినిమా టైమ్ లో అన్ని సినిమాలకు టికెట్లు రూ.100, ఆపైన ఉంటే నా సినిమా టికెట్ ను రూ.10, 15కి అమ్మారు. అలాంటి పరిస్థితుల్లో కూడా మనల్ని ఎవడ్రా ఆపేది అని చెప్పాను. నేనెప్పుడూ రికార్డుల కోసం ప్రయత్నించలేదు. సగటు మనిషిగా బతకడం ఒక్కటే నా కోరిక. నా గుండె మీ (ఫ్యాన్స్) గురించే కొట్టుకుంటుంది. ఈ సందర్భంగా త్రివిక్రమ్ గురించి చెప్పాలి. చాలామంది మనం బాగున్నప్పుడే దగ్గరకు వస్తుంటారు. కానీ నేను కష్టాల్లో ఉన్నప్పుడు నా దగ్గరికి వచ్చి, నాకు హిట్ ఇచ్చిన వ్యక్తి త్రివిక్రమ్ శ్రీనివాస్. నేను ఫ్లాప్ లు ఇస్తున్న సమయంలో కూడా ఆయన నాతో జల్సా సినిమా చేసి హిట్ ఇచ్చారు. ఆ సినిమాకు ముందు నాకు త్రివిక్రమ్ గురించి తెలియదు. నేను రీమేక్ లు చేయడానికి బలమైన కారణం ఉంది. నా నిర్మాత బాగుండాలి... సినిమా ఫ్లాప్ అయితే అందరం ఇబ్బంది పడతాం... అంతేతప్ప నేను కొత్త సినిమాలు చేయలేక కాదు. ఇక హరిహర వీరమల్లు చిత్రంలో ఒక యాక్షన్ సీక్వెన్స్ కు దర్శకత్వం వహించాను. మీరు కోరుకుంటున్నట్టే నేను కూడా సినిమా విజయం సాధించాలని కోరుకుంటున్నా... ఈ చిత్రం ఎన్ని కోట్లు వసూలు చేస్తుందో చెప్పలేను... ఈ సినిమా మీకు నచ్చితే బాక్సాఫీసును బద్దలు కొట్టేయండి అని పవన్ కల్యాణ్ తన ప్రసంగంలో పిలుపునిచ్చారు. స్టోరీ లైన్ చెప్పిన పవన్  ఏపీలోని కొల్లూరులో కోహినూర్ డైమండ్ దొరికింది. అది అనేక చేతులు మారి బ్రిటన్ మ్యూజియంలోకి చేరింది. దర్శకుడు క్రిష్ చెప్పిన ఈ సినిమా లైన్ నాకు బాగా నచ్చింది. చరిత్ర చూస్తే భారతదేశం ఎవరిపైనా దాడి చేయలేదు... మనపైనే అందరూ దాడి చేశారు. మొఘల్ చక్రవరి ఔరంగజేబు అకృత్యాల గురించి ఎవరూ చెప్పలేదు. హిందువుగా బతకాలంటే కూడా పన్ను కట్టాల్సిన రోజుల్లో ఛత్రపతి శివాజీ వీరోచితంగా పోరాడారు. ఆ తరహాలోనే ధర్మం కోసం పోరాడిన వ్యక్తి కథే హరిహర వీరమల్లు... అని పవన్ వివరించారు.దర్శకుడు జ్యోతి కృష్ణ మాట్లాడుతూ, “పవన్ గారి కలలోని వీరమల్లు మా ఊహకు అందనంత శక్తివంతమైన పాత్ర. ఈ చిత్రం కోసం రోజూ అంకితభావంతో పనిచేశాం” అని చెప్పారు. నటి నిధి అగర్వాల్ మాట్లాడుతూ, “పవన్ గారితో నటించడం నా కెరీర్‌లో పెద్ద అవకాశం. ఈ చిత్రం మీ అందరినీ ఆకట్టుకుంటుందని ఆశిస్తున్నా” అని అన్నారు.ఈ చిత్రం మెగా సూర్య ప్రొడక్షన్స్ బ్యానర్‌పై ఏ.ఎం. రత్నం, ఎ. దయాకర్ రావు నిర్మించారు. క్రిష్ జాగర్లమూడి, జ్యోతి కృష్ణ దర్శకత్వంలో రూపొందిన ఈ చిత్రం తెలుగు, హిందీ, తమిళం, మలయాళం, కన్నడ భాషల్లో విడుదల కానుంది."
},

{
    "id":2,
"image":"https://res.cloudinary.com/dqdx0yz2t/image/upload/v1753168672/IMG-20250722-WA0011_rkv99z.jpg",
"description":"సాయం చేసేందుకు సిద్ధం: బంగ్లాదేశ్ విమాన ప్రమాదంపై ప్రధాని మోదీ ఢాకాలో కూలిన శిక్షణ యుద్ధ విమానం పాఠశాలపై పడి పైలట్, విద్యార్థులు సహా 19 మంది మృతి ఈ ప్రమాదం తనను కలిచివేసిందన్న మోదీ బంగ్లాదేశ్ రాజధాని ఢాకాలో జరిగిన ఘోర విమాన ప్రమాద ఘటనపై ప్రధానమంత్రి నరేంద్ర మోదీ తీవ్ర దిగ్భ్రాంతి వ్యక్తం చేశారు. బంగ్లాదేశ్‌కు భారత్ అండగా ఉంటుందని, సహాయం అందించేందుకు సిద్ధంగా ఉన్నట్లు తెలిపారు. ఈ మేరకు ఆయన 'ఎక్స్' వేదికగా తెలిపారు. విమాన ప్రమాద వార్త విని దిగ్భ్రాంతికి గురయ్యానని, మృతుల్లో చాలామంది విద్యార్థులు ఉన్నారని తెలిసి బాధ కలిగిందని పేర్కొన్నారు. ఈ దుర్ఘటన తనను ఎంతగానో కలచివేసిందని ఆయన ఆవేదన వ్యక్తం చేశారు. మృతుల కుటుంబాలకు ప్రగాఢ సానుభూతి తెలుపుతూ, గాయపడిన వారు త్వరగా కోలుకోవాలని ఆకాంక్షించారు.బంగ్లాదేశ్ ఎయిర్‌ఫోర్స్‌కు చెందిన శిక్షణ యుద్ధ విమానం ఢాకా సమీపంలోని పాఠశాలపై కూలిపోయిన ఘటనలో పైలట్‌తో పాటు 16 మంది విద్యార్థులు, ఇద్దరు ఉపాధ్యాయులు మరణించిన విషయం తెలిసిందే. ఈ ప్రమాదంలో 100 మందికి పైగా గాయపడ్డారు."
},

{
    "id":3,
"image":"https://res.cloudinary.com/dqdx0yz2t/image/upload/v1753168673/IMG-20250722-WA0012_al3t9m.jpg",
"description":"జగదీప్ ధన్‌ఖడ్ రాజీనామాతో తదుపరి ఉపరాష్ట్రపతి ఎంపికపై బీజేపీ దృష్టి.. నెక్ట్స్ ఎవరు.. రేసులో ఎవరున్నారంటే..?: ఉపరాష్ట్రపతి పదవికి జగదీప్ ధన్‌ఖడ్ సోమవారం రాత్రి రాజీనామా చేశారు. రాజీనామా లేఖను రాష్ట్రపతి ద్రౌపదీ ముర్ముకు పంపించారు. అనారోగ్య కారణాల వల్లే తాను పదవి నుంచి వైదొలగుతున్నట్లు అందులో పేర్కొన్నారు.పార్లమెంట్ వర్షాకాల సమావేశాలు ప్రారంభమైన రోజే ఆయన రాజీనామా చేయడం గమనార్హం. ఆయన రాజీనామాతో రాజ్యసభ సమావేశాలను ప్రస్తుతానికి డిప్యూటీ చైర్మన్ గా ఉన్న జేడీయూ నేత హరివంశ్ నడిపించనున్నారు.2022 ఆగస్టు 11న ఉపరాష్ట్రపతి బాధ్యతలు చేపట్టిన ధన్‌ఖడ్‌కు 2027 ఆగస్టు వరకూ పదవీకాలం ఉంది. అయితే, రెండేళ్ల 344 రోజులకే ఆయన వైదొలగాలని నిర్ణయించుకున్నారు. ప్రస్తుతం ఆయనకు 74ఏళ్లు. ధన్‌ఖడ్ రాజీనామాతో తరువాత ఉపరాష్ట్రపతిగా ఎవరిని ఎన్నుకుంటారనే అంశంపై ఆసక్తి నెలకొంది. అయితే, ఇప్పటికే బీజేపీ ఉపరాష్ట్రపతి ఎంపికపై కసరత్తు మొదలు పెట్టినట్లు తెలుస్తోంది. ఇందులోకి పలువురి పేర్లను బీజేపీ పెద్దలు పరిశీలిస్తున్నట్లు తెలిసింది.లోక్‌సభ, రాజ్యసభలో ఎలక్టోరల్ కాలేజీలో ఎన్డీయే మెజార్టీ సభ్యులను కలిగి ఉంది. దీంతో తదుపరి ఉపరాష్ట్రపతి పదవికి ఎవరిని ఎంపిక చేస్తారనే అంశం ఆసక్తికరంగా మారింది. అయితే, వివాదాస్పదం కాని వ్యక్తిని బీజేపీ ఎంపికచేస్తుందని, అలాగే పార్టీలో అనుభవజ్ఞుడైన నేతకు ప్రాధాన్యత ఇస్తారని బీజేపీ సీనియర్‌ నేత ఒకరు తెలిపారు.ప్రస్తుత గవర్నర్లు, పార్టీలోని సీనియర్ నేతలు, కేంద్ర మంత్రులుగా ఉన్నవారిలో.. అదికూడా బీజేపీకి చెందిన వ్యక్తిని ఉపరాష్ట్రపతి పదవికి ఎంపికచేసే అవకాశాలు ఎక్కువగా ఉన్నాయని తెలుస్తోంది. అయితే, బీజేపీలోని కొందరు ఎంపీల సమాచారం ప్రకారం.. జనతాదళ్ (యునైటెడ్) ఎంపీ, రాజ్యసభ డిప్యూటీ చైర్మన్ హరివంశ్ పేరు చర్చలో ఉన్నట్లు తెలుస్తోంది. 2020 నుంచి ఆయన ఆ పదవిలో ఉన్నారు. ఆయన్ను ప్రభుత్వ విశ్వాసం ఉన్న వ్యక్తిగా చూస్తారు.నిబంధనల ప్రకారం, ఉపాధ్యక్ష పదవిని భర్తీ చేయడానికి వచ్చే ఆరు నెలల్లోపు ఎన్నికలు నిర్వహించాలి. కొత్త ఉపాధ్యక్షుడిని ఎన్నుకునే వరకు, రాజ్యసభ డిప్యూటీ చైర్మన్ సభ కార్యకలాపాలను నిర్వహించవచ్చు."    
},

{
   "id":4, 
"image":"https://res.cloudinary.com/dqdx0yz2t/image/upload/v1753168722/IMG-20250722-WA0010_bitqbv.jpg",
"description":"భారత్‌-పాక్‌ మధ్యవర్తిత్వంలో ట్రంప్‌ కీలకం: వైట్‌ హౌస్‌ వంతపాట.. వాషింగ​్టన్‌: భారత్-పాకిస్తాన్ మధ్య నెలకొన్న అశాంతిని చల్లార్చడంలో అమెరికా అధ్యక్షుడు డొనాల్డ్ ట్రంప్ కీలక పాత్ర పోషించారని యూఎస్‌ఏ అధికార కార్యాలయం వైట్‌హౌస్‌ పునరుద్ఘాటించింది.ట్రంప్‌ అధికార యంత్రాంగంలోని పలువురు అధికారులు కూడా ఇదే వాదన వినిపిస్తున్నారు. భారత్-పాక్‌ మధ్య యుద్ధాన్ని అధ్యక్షుడు ట్రంప్ నిలిపివేశారని, అలాగే రష్యా- ఉక్రెయిన్ మధ్య సంధికి మధ్యవర్తిత్వం వహించారని వైట్‌హైస్‌ మరోమారు వాదనకు దిగింది. వైట్ హౌస్ ప్రెస్ సెక్రటరీ కరోలిన్ లీవిట్ మీడియాతో మాట్లాడుతూ అధ్యక్షుడు ట్రంప్.. గాజాలో శాంతి ఒప్పందంపై చర్చలు జరిపేందుకు ప్రయత్నిస్తున్నారని, అతని ప్రయత్నాల కారణంగా పలువురు బందీలు విడుదలయ్యారని అన్నారు. ట్రంప్ ఆదేశాల దరిమిలా ఇరాన్‌లోని అణు సౌకర్యాలు పూర్తిగా ధ్వంసమయ్యాయని పేర​్కొన్నారు.మేము చాలా యుద్ధాలను ఆపాం. భారత్‌- పాకిస్తాన్‌లు అణ్వాయుధ దేశాలు. ఇవి పరస్పరం ఘర్షణపడుతున్నాయి. ఈ దేశాల మధ్య జరిగే యుద్ధాన్ని నిలువరించాం. ఇటీవల ఇరాన్‌లో మేము ఏమి చేసామో అందరూ చూశారు. ఆ దేశ అణ్వాయుధ సామర్థ్యాన్ని ధ్వంసం చేశాం. భారత్‌- పాక్‌ మధ్య జరిగే యుద్ధాన్ని వాణిజ్యం ద్వారా పరిష్కరించామని కరోలిన్ లీవిట్ పేర్కొన్నారు. అయితే భారత్‌-పాక్‌ల మధ్య కాల్పుల విరమణ విషయంలో మూడవ పక్షం ప్రమేయం లేదని భారత్‌ స్పష్టం చేసింది."
},

{
    "id":5,
"image":"https://res.cloudinary.com/dqdx0yz2t/image/upload/v1753168670/IMG-20250722-WA0013_c5ujqs.jpg",
"description":"ఉపరాష్ట్రపతి పదవికి రాజీనామా చేసిన జగదీప్ ధన్‌ఖడ్.. కారణం ఇదేనా? తన రాజీనామా లేఖను రాష్ట్రపతి ద్రౌపది ముర్ముకు పంపిన జగదీప్ ధన్‌ఖడ్ ఆరోగ్య కారణాలతో రాజీనామా చేస్తున్నట్టు వెల్లడి తక్షణమే అమల్లోకి రాజీనామా భారత ఉపరాష్ట్రపతి జగదీప్ ధన్‌ఖడ్ అనూహ్య రీతిలో తన పదవికి రాజీనామా చేశారు. ఆరోగ్య కారణాలను చూపుతూ ఈ నిర్ణయం తీసుకున్నట్లు ఆయన రాష్ట్రపతి ద్రౌపది ముర్ముకు సమర్పించిన రాజీనామా లేఖలో పేర్కొన్నారు. భారత రాజ్యాంగంలోని ఆర్టికల్ 67(ఎ) ప్రకారం ఈ రాజీనామా తక్షణమే అమలులోకి వస్తుంది. ఆరోగ్య సంరక్షణకు ప్రాధాన్యత ఇవ్వడానికి మరియు వైద్య సలహాను పాటించడానికి తాను తక్షణమే రాజీనామా చేస్తున్నట్లు జగదీప్ ధన్‌ఖడ్ రాజీనామా లేఖలో వెల్లడించారు. స్థిరమైన మద్దతు మరియు సహకారం అందించారంటూ రాష్ట్రపతి ద్రౌపది ముర్ముకు కృతజ్ఞతలు తెలిపారు. అలాగే, ప్రధానమంత్రి నరేంద్ర మోదీ, మంత్రివర్గ సభ్యులకు వారి అమూల్యమైన సహకారం మరియు మద్దతు పట్ల ధన్‌ఖడ్ ధన్యవాదాలు తెలిపారు. తన పదవీ కాలంలో చాలా నేర్చుకున్నానని, పార్లమెంటు సభ్యుల నుంచి తనకు లభించిన ఆప్యాయత, నమ్మకం మరియు ప్రేమను ఎప్పటికీ గుర్తుంచుకుంటానని ఆయన అన్నారు. తన పదవీ కాలంలో భారతదేశ ఆర్థిక పురోగతి, అభివృద్ధిని చూసినందుకు ధన్‌ఖడ్ గర్వంగా ఉన్నట్లు పేర్కొన్నారు.భారత్ ప్రపంచ ఖ్యాతి, అద్భుతమైన విజయాలతో నేను గర్వపడుతున్నాను. దేశం ఉజ్వల భవిష్యత్తుపై నాకు గట్టి నమ్మకం ఉంది అని ఆయన తన వీడ్కోలు సందేశంలో తెలిపారు.జగదీప్ ధన్‌ఖడ్ 2022 ఆగస్టు 11 నుంచి భారత ఉపరాష్ట్రపతిగా బాధ్యతలు అందుకున్నారు. రాజ్యసభ ఛైర్మన్‌గా సేవలు అందించారు. అంతకుముందు, ఆయన 2019 నుంచి 2022 వరకు పశ్చిమ బెంగాల్ గవర్నర్‌గా కూడా పనిచేశారు. తన రాజీనామాకు ముందు, ఆయన పార్లమెంటు వర్షాకాల సమావేశాలను రాజ్యసభ ఛైర్మన్‌గా అధ్యక్షత వహించారు. ఈ సందర్భంగా, రాజకీయ విభేదాలను పక్కనపెట్టి, ఆరోగ్యకరమైన చర్చలు జరపాలని ఆయన రాజకీయ పక్షాలను కోరారు."
},
{
    "id":6,
"image":"https://res.cloudinary.com/dqdx0yz2t/image/upload/v1753168670/IMG-20250722-WA0014_nd0du6.jpg",
"description":"బట్టతల నివారణకు ఇంటి చిట్కాలు! జుట్టు రాలడం అనేది అనేక మందిని వేధించే ఒక సాధారణ సమస్య సరైన సమయంలో జాగ్రత్తలు తీసుకుంటే బట్టతల నివారణ కొత్త జుట్టు పెరిగే అవకాశం జుట్టు రాలడం అనేది అనేక మందిని వేధించే ఒక సాధారణ సమస్య. ముఖ్యంగా మగవారిలో కనిపించే బట్టతల (ఆండ్రోజెనెటిక్ అలోపేసియా) ఆందోళన కలిగిస్తుంది. అయితే, సరైన సమయంలో గుర్తించి, కొన్ని సహజసిద్ధమైన ఇంటి చిట్కాలు పాటిస్తే ఈ జుట్టు రాలే సమస్యను తగ్గించి, కొత్త జుట్టు పెరిగే అవకాశాలను మెరుగుపరచవచ్చు. ఈ చిట్కాలు జుట్టు కుదుళ్లను బలోపేతం చేసి, జుట్టు రాలడాన్ని నిరోధించడంలో సహాయపడతాయి. బట్టతల నివారణకు సమర్థవంతమైన ఇంటి నివారణలు: నెత్తికి మసాజ్ (Scalp Massages): జుట్టు రాలడాన్ని తగ్గించడానికి నెత్తికి క్రమం తప్పకుండా మసాజ్ చేయడం ఒక అద్భుతమైన మార్గం. ఇది నెత్తికి రక్త ప్రసరణను పెంచుతుంది, తద్వారా జుట్టు కుదుళ్లకు అవసరమైన పోషకాలు మరియు ఆక్సిజన్ అందుతాయి. రక్త ప్రసరణ మెరుగుపడటం వల్ల జుట్టు కుదుళ్లు ఉత్తేజితమై, ఆరోగ్యకరమైన జుట్టు పెరుగుదలకు తోడ్పడతాయి. మసాజ్ చేసేటప్పుడు వేళ్లతో సున్నితంగా వృత్తాకార కదలికలతో చేయాలి. కొబ్బరి నూనె మరియు ఆముదం మిశ్రమం (Coconut and Castor Oil Mix): కొబ్బరి నూనె: ఇది జుట్టులోకి లోతుగా చొచ్చుకుపోయి, పోషణను అందిస్తుంది. జుట్టు ప్రోటీన్ నష్టాన్ని తగ్గించడంలో సహాయపడుతుంది, జుట్టు చిట్లిపోకుండా కాపాడుతుంది. ఆముదం: ఇందులో రిసినోలెయిక్ యాసిడ్ పుష్కలంగా ఉంటుంది, ఇది నెత్తికి రక్త ప్రసరణను పెంచుతుంది మరియు యాంటీమైక్రోబయల్ లక్షణాలను కలిగి ఉంటుంది. ఇది జుట్టు పెరుగుదలను ప్రోత్సహించి, జుట్టును మందంగా మరియు బలంగా చేస్తుంది. ఈ రెండు నూనెలను కలిపి గోరువెచ్చగా చేసి నెత్తికి మరియు జుట్టుకు పట్టించి, రాత్రంతా ఉంచి మరుసటి రోజు ఉదయం మైల్డ్ షాంపూతో శుభ్రం చేసుకోవాలి. సా పాల్మెట్టో (Saw Palmetto): సా పాల్మెట్టో అనేది ఒక మూలిక, ఇది డైహైడ్రోటెస్టోస్టెరాన్ (DHT) అనే హార్మోన్‌ను నిరోధించడంలో సహాయపడుతుందని నమ్ముతారు. DHT అనేది మగవారిలో బట్టతలకు ప్రధాన కారణాలలో ఒకటి. సా పాల్మెట్టోను సప్లిమెంట్‌ల రూపంలో తీసుకోవచ్చు, అయితే దీనిని ఉపయోగించే ముందు వైద్యుడిని సంప్రదించడం మంచిది. ఉల్లిపాయ రసం (Onion Juice): ఉల్లిపాయ రసంలో సల్ఫర్ అధికంగా ఉంటుంది, ఇది జుట్టుకు అవసరమైన కెరాటిన్ ఉత్పత్తికి తోడ్పడుతుంది. ఇది నెత్తిలోని రక్త ప్రసరణను పెంచి, జుట్టు కుదుళ్లకు పోషణను అందిస్తుంది. ఉల్లిపాయ రసాన్ని నెత్తికి పట్టించి 30 నిమిషాల నుండి ఒక గంట వరకు ఉంచి, ఆపై షాంపూతో శుభ్రం చేసుకోవాలి. కొంతమందికి దీని వాసన ఇబ్బందిగా అనిపించవచ్చు. కలబంద (Aloe Vera): కలబందలో యాంటీ ఇన్ఫ్లమేటరీ గుణాలు ఉన్నాయి, ఇవి నెత్తిపై ఉండే దురద మరియు చికాకును తగ్గిస్తాయి. ఇది జుట్టుకు తేమను అందించి, ఆరోగ్యకరమైన వాతావరణాన్ని సృష్టిస్తుంది. కలబంద జెల్‌ను నేరుగా నెత్తికి పట్టించడం లేదా షాంపూలలో కలిపి ఉపయోగించడం చేయవచ్చు. గ్రీన్ టీ రిన్సులు (Green Tea Rinses): గ్రీన్ టీలో యాంటీఆక్సిడెంట్లు పుష్కలంగా ఉంటాయి, ఇవి జుట్టు కుదుళ్లను దెబ్బతీసే ఫ్రీ రాడికల్స్ నుండి రక్షిస్తాయి. ఇది జుట్టు పెరుగుదలను ప్రోత్సహించి, జుట్టు రాలడాన్ని తగ్గిస్తుంది. గ్రీన్ టీని మరిగించి చల్లార్చి, షాంపూ చేసుకున్న తర్వాత జుట్టును ఈ నీటితో శుభ్రం చేసుకోవచ్చు. ఆరోగ్యకరమైన ఆహారం మరియు జీవనశైలి: జుట్టు ఆరోగ్యంలో ఆహారం కీలక పాత్ర పోషిస్తుంది. ప్రోటీన్లు, ఐరన్ మరియు ఒమేగా-3 ఫ్యాటీ యాసిడ్లు అధికంగా ఉండే సమతుల్య ఆహారం తీసుకోవడం జుట్టు పెరుగుదలకు చాలా అవసరం: ప్రోటీన్లు: జుట్టు కెరాటిన్‌తో తయారవుతుంది, కాబట్టి చేపలు, గుడ్లు, పప్పుధాన్యాలు మరియు మాంసం వంటి ప్రోటీన్ అధికంగా ఉండే ఆహారాలు తీసుకోవడం ముఖ్యం. ఐరన్: ఐరన్ లోపం జుట్టు రాలడానికి ఒక సాధారణ కారణం. ఆకుపచ్చ కూరగాయలు, బీన్స్ మరియు ఎర్ర మాంసంలో ఐరన్ ఉంటుంది. ఒమేగా-3 ఫ్యాటీ యాసిడ్లు: ఈ ఆరోగ్యకరమైన కొవ్వులు నెత్తిని ఆరోగ్యంగా ఉంచడంలో సహాయపడతాయి. సాల్మన్, అవిసె గింజలు మరియు వాల్‌నట్స్ వంటి ఆహారాలలో ఇవి లభిస్తాయి. జుట్టు రాలడం అనేది దీర్ఘకాలిక సమస్య కాబట్టి, ఈ ఇంటి నివారణలను క్రమం తప్పకుండా పాటిస్తూ, ఆరోగ్యకరమైన జీవనశైలిని అలవర్చుకోవడం ద్వారా మంచి ఫలితాలను పొందవచ్చు. సమస్య తీవ్రంగా ఉంటే, వైద్యుడిని లేదా చర్మవ్యాధి నిపుణుడిని సంప్రదించడం ఉత్తమం."
}

]